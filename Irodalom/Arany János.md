---
~
---
## I. Élete (1817-1882) és pályája

**1817-ben született Nagyszalontán.** Arany György és Megyeri Sára legkisebb gyermeke volt. A 10 testvér közül csupán ketten érték meg a felnőttkort: Arany János és jóval idősebb nővére. Szegénységük miatt Arany csak úgy tanulhatott, ha állást is vállalt, így már **14 éves korában segédtanító lett.** Ezután került a **debreceni református kollégiumba,** majd **Kisújszálláson tanítóskodott.** **Rövid időre vándorszínésznek** állt, de Máramarosszigeten rémisztő álmot látott: édesanyja meghalt. Emiatt azonnal hazatért, és álma valóban beigazolódott. Távolléte alatt apja megvakult, anyja néhány héttel később meghalt. **Szalontán** telepedett le, **másodjegyzői állást vállalt, s feleségül vette Ercsey Juliannát.**
Első irodalmi próbálkozása a **Kisfaludy Társaság pályázatára írt *Az elveszett alkotmány*** volt, az igazi **sikert** azonban a ***Toldi* hozta meg számára 1846-ban.** **Barátságot kötött Petőfivel.** **1848-ban rövid ideig nemzetőr** volt, majd ***A Nép Barátja* c. lapot szerkesztette.**
Világos után bujdosnia kellett, Geszten a Tisza családnál lett **házitanító.** 1851-től 1860-ig a **nagykőrösi református gimnázium tanára** volt, majd **Pestre költözött.** Először a **Kisfaludy Társaság igazgatója,** a **Szépirodalmi Figyelő,** majd a **Koszorú szerkesztője** lett. **1865-ben** az **Akadémia titkárává,** majd **főtitkárává** választották. Utolsó másfél évtizedét beárnyékolta, hogy **leánya, Juliska 1865-ben meghalt.** Súlyos betegségek kínozták. Ennek ellenére fogyhatatlan erővel írt: **1877-ben** az **Őszikék-ciklust,** **1879-ben** a ***Toldi szerelmét*** fejezte be. **1882-ben halt meg.**

### Pályaszakaszai és fő művei

#### 1845-49: pályakezdése

- *Az elveszett alkotmány* – komikus eposz (1845)
- *Toldi* – népies elbeszélő költemény (1846)
- *Toldi estéje* – lírai elbeszélő költemény (1847/48)

#### 1850-60: nagykőrösi korszaka

- *Bolond Istók* – önéletrajzi témájú verses regény
- *A nagyidai cigányok* – komikus eposz
- nagykőrösi balladái
- nagykőrösi lírája

#### 1860-1877: Pest, a Kisfaludy Társaság igazgatója, az Akadémia főtitkára

- *Buda halála* – elbeszélő költemény vagy nemzeti eposz (a tervezett hun trilógia első része) – 1865, lánya halála → 12 évi hallgatás
- Shakespeare- és Arisztophanész-fordítások
- Folyóiratai: *Szépirodalmi Figyelő*, *Koszorú*

#### 1877-1882: kései korszaka

- 1877, Őszikék: lírai költemények és kései balladák
- 1879, *Toldi szerelme*
  
1882, halála

## II. Verses nagyepikai művei

### 1. A Toldi-trilógia

Toldi (1846) - Toldi szerelme (1879) - Toldi estéje (1848 - 1854)

#### Toldi

**1846-ban a Kisfaludy Társaság pályázatára** írta Arany. Népies stílusú **elbeszélő költemény.** Forrása: Ilosvai Selymes Péter 16. századi históriás éneke és Szalonta környéki népmondák. A főhős speciálisan nemzeti és népi jellem, kifejezi a nemzeti egység és az érdekegyesítés szellemét: származása nemesi, de életformáját tekintve paraszt. Ez a kettősség egyúttal Arany személyiségére is utal. A mű rokonságban áll a János vitézzel: a két főhős között párhuzam vonható: a "semmiből" jönnek, próbákat állnak ki, a cselekményszövés mesei, a nép parlagon heverő erőit, törekvéseit testesítik meg. Mindkét műben megfogalmazódik a nép felemelkedése iránti vágy (- jobbágyfelszabadítás). A Toldi stílusa népies, cselekménye romantikusan kalandos, lélekábrázolása realisztikus.

#### Toldi estéje

**1847-48-ban íródott,** de már ekkor magában hordozta a '49 utáni hangulatot. A *Toldi* a hős felemelkedését, a *Toldi estéje* a hanyatlását mutatja be. Ez az ellentét a természetábrázolásban is megfigyelhető: a *Toldi* nyáron, a *Toldi estéje* ősszel játszódik. A két mű cselekményének két közös kulcsmozzanata van: egyfelől az indulatból elkövetett gyilkosság, másfelől a nemzet becsületét megmentő párbaj (cseh ill. olasz vitéz), de sorrendjük a két költeményben ellentétes. A *Toldi*ban a hőstettel levezekli a bűnt a főszereplő, itt viszont a hőstettel követő gyilkosság csökkenti a tett értékét. A *Toldi estéjé*t tehát hányató drámai ív jellemzi.

##### Líraiság a Toldi estéjében

**Műfaja lírai elbeszélő költemény,** ugyanis az epikus szál vékony. A lélekábrázolás és a hangulatteremtés a fontos, hiányoznak az epizódok, a kalandok. A mű egészét az elégikus hangvétel határozza meg. "Eposz formájú elégia" – írja a műről Németh G. Béla. Az elégikusság a témából fakad. A cím és a természeti képek a mű egész folyamán metaforikus jelentésűek, mindig az elmúlást, a halált jelképezik. Az 1. énekben tökéletes a hangulati egység: őszi és alkonyi természetfestő képek teremtik meg az atmoszférát, majd az őszi alkony a tárgyak pusztulása jelenik meg (dülödező ősi ház, rozsdás kard). Toldi saját sírját ássa, emlékezik és végrendelkezik: az elmúlás itt már az emberi élethez kapcsolódik.
Az 1. ének végén Toldi szinte a sírból támad fel, hogy megmentse a haza becsületét. Az apródok által énekelt Szent László-legenda Toldi sorsának parafrázisa. Befejezésük is hasonló: miután a hős megtette kötelességét, visszatér a halálba. (sír → feltámadás, hőstett → sír)
A 6. énekben az eddigi motívumok a halál jegyében teljesednek ki. A 34-38. vsz.-ban az alkonyi fényeket felváltja az éjszaka, az őszt a tél, a halálra való készülődést maga a halál. Az utolsó sor az isteni megbocsátás és a megtisztulás képzetét hordozza.

##### A mű eszmei konfliktusa

Vizsgált versszakok: 1. ének 6. vsz., 4. ének 8. vsz., 5. ének 12-13. vsz., 6. ének 28-32. vsz. Toldi és Lajos király a nemzet előtt álló fejlődés egy-egy alternatíváját képviselik. Vitájuk egy régi magyar dilemma megfogalmazása: a haza és haladás problémája jelenik meg.
Toldi az ősi hagyományokat, a lovagi erényeket testesíti meg. Lajos királlyal ellentétben az ő álláspontja egyoldalú. Magatartásának lényege az értékőrzés, a nemzeti sajátosságokhoz való ragaszkodás (vitézi erények, önfeláldozó-készség, puritán életforma). Számára minden, ami kívülről jön, eleve gyanús, ellenszenves.
A másik oldalon a haladás alternatívája áll: azaz a modernizálás, a nyugati műveltség és értékrend megismerése és átvétele, akár a nemzeti sajátosságok egy részének feladása árán is. De Lajos király szándéka a két elv szintézise. Úgy akarja naggyá tenni és megőrizni a nemzetet, hogy egyben haladásra is ösztökéli.
A mű végkövetkeztetése: haza vagy haladás, magyarság vagy európaiság dilemmája hamis, a megoldás csakis a kettő összekapcsolása és szokása lehet. A két elv összetartozását sugallja a két főszereplő összefonódó két kezének szimbóluma is Toldi halálos ágya mellett. A mű ezáltal Kölcsey *Búcsú az országos rendektől* c. művéhez kapcsolható, melyben Kölcsey megfogalmazza a reformkor lényegét: "Jelszavaink valának: haza és haladás."
A két szereplő konfliktusa voltaképpen Arany kivetített belső vitája: érzelmileg inkább Toldival, gondolati szempontból inkább a királlyal azonosult.

##### Jellemábrázolás

A jellemábrázolás összetettebb, árnyaltabb, mint a *Toldi*ban. A hős itt már nem idealizált, nagyobb mértékben vannak hibái, gyarlóságai. Mogorva, sértődékeny, ingerlékeny, hirtelen haragú, némileg hiú is. Éppen ezek által lesz életszerű, realisztikus.
Legtöbb hibája életkorából és élethelyzetéből származik. Idegen számára az a közeg, amiben mozog. Van benne valami Don Quijote-szerű: egy igazi lovag akkor, amikor a lovagkor ideje már leáldozott. Az öreg Toldi ábrázolása egyszerre humoros és elégikus. Humoros, mert a költő együttérzéssel bár, de megmosolyogja a megkésett embert, az anakronisztikus hőst. Ugyanakkor szomorúan veszi tudomásul azoknak az értékeknek a pusztulását, amelyek vele együtt tűnnek el a világból.

#### Toldi szerelme

**Elbeszélő költemény.** Alaptémái: Toldi boldogtalan szerelme Rozgonyi Piroska iránt, Nagy Lajos hadjáratai, a magyar lovagkor részletező ábrázolása. Cselekménye annyira szerteágazó, hogy már-már szétfeszíti a műfaj kereteit. Erkölcsi üzenete: a színlelés, az érzelmekkel való játék bűnére figyelmeztet, akárcsak a *Tetemre-hívás* c. ballada.

### 2. Egyéb epikus művek

#### a) A nagyidai cigányok

**Műfaja komikus eposz.** Az 16. században játszódó história szerint a Perényiek várát osztrák császári csapatok ostromolják, s a kapitány elmenekül. A védekezés látszatának fenntartását cigányokra bízza, akik eldurrogtatják a maradék puskaport, hogy lakomát csapnak és elalszanak. Csóri vajda, a cigányok vezére álmában legyőzi az osztrákokat, és megalapítja Nagy Cigányországot. Másnap megfenyegeti az épp elvonuló ellenséget: "Lenne csak puskaporunk, most megbánnátok!" Erre azok visszafordulnak, és elfoglalják a várat.
Arany a művet az 1848-49-es magyar szabadságharc keserűen szatirikus torzképeként szánta: Csóri vajda a cigányok belső viszálykodása, szélhűdés, viszálykodás, szalmaláng-lelkesedés, illúziókergetés – tipikusan magyarnak érzett jellemhibák. A klasszikus eposz kellékei – akárcsak A helység kalapácsában – parodisztikusan kiforgatva tűnnek föl.

#### b) Bolond Istók

**Önéletrajzi témájú verses regény.**

#### c) Buda halála (1863)

**Műfaja elbeszélő költemény** vagy **nemzeti eposz.** Arany a nemzeti hagyományok felelevenítésének egyik legfőbb eszközét a nemzeti eposz megteremtésében látta. Az akkor még a magyarok őseinek tartott hunokról szóló trilógiát tervezett, ám ennek csak első része készült el: a *Buda halála*.
A mű Attila és bátyja, Buda trónviszályáról szól. Buda, hun uralkodó megosztozik uralmán öccsével: átadja neki a katonai hatalmat, népe igazgatását megtartja magának. Konfliktusuk kiélezésében szerepet játszik a két feleség: Krimhilda és Gyöngyvér, valamint a szász Detre, a cselszövő tanácsadó. Az öccse népszerűségére féltékeny Buda elfojtatja Attilától a világuralomra méltóvá tevő "Isten kardját", ezért Attila párbajban megöli őt. Az isteni büntetés – a hunok birodalmának pusztulása – nem marad el, hiszen Attila azzal a feltétellel kapta a kardot, hogy hirtelen haragját, lobbanékonyságát (eredendő jellemhibáját) le tudja győzni.
A mű mélyebb jelentése: a személyes céloktól és tervektől függetlenül magával ragadó Sors, történelem végzete.

## III. Lírája a nagykőrösi években (50-es évek)

### 1. Történelmi és életrajzi háttér

**1849 utáni éveiben** a **líra** válik domináns műnemmé, valamint a **ballada műfaja** kap kulcsszerepet. Költészetének eredendő **elégikussága felerősödik.** Arany epikus költőnek tartotta magát, de a szabadságharc bukása után úgy érezte, hogy képtelen megvalósítani, illetve kiteljesíteni nagyszabású epikus terveit (hun-trilógia, Toldi-trilógia).
Így fogalmaz: "...így lettem én hajlamom dacára szubjektív költő, egyes lírai sóhajokba tördelve szét fájó lelkemet."
1849 utáni lelkiállapotát *Letészem a lantot*, *Ősszel* és *Évek, ti még jövendő évek* c. versei fejezik ki a leghívebben.

### 2. Letészem a lantot (1850)

**Műfaja idő- és értékszembesítő elégiko-óda.** Az értékgazdag múlt áll szemben az értékhiányos jelennel (Világos után). A múltat festő strófákat az ódai lelkesültség, a jelent festőket az elégikus panasz, borongás határozza meg.
A vers idősíkok szerint tagolható: 1. vsz. – jelen; 2-5. vsz. – múlt; 6-7. vsz. – jelen.
A refrén állítás értékű szónoki kérdés, a mű elégikusságának fő hordozója. A vers végén módosul: itt már formailag sem kérdés, hanem kijelentés. A rezignációt (szomorú beletörődést) fejezi ki.
A vers **kulcsmotívumai a dal** (és szinonimái), valamint **a lant** a költészet metaforái. A múltat festő versszakokban mindig pozitív, a jelent festőkben negatív értékeket képviselnek. 1., 2., 3., 5., 6. strófa. A hímzés és a virág motívuma is ellentétes értékeket hordoz: 2. és 6. vsz.
A többszörös ellentétpárokból láthatjuk, hogy 1849 a költő életében és költészetében is fordulópontot, vízválasztót jelentett: számára ez után minden érték a visszájára fordult, kiüresedett. A vers alappondolata a nemzeti költő szerep értelmében és folytathatóságában való kételkedés, amelynek Arany két szubjektív: az alkotói erő elapadása és egy objektív indoklást ad. Fő okát emeli ki az első és az utolsó strófában: egy szubjektív és egy objektív indoklást ad.
Objektív: a nemzet 1849 után széthullott, nincs kinek a nevében, és nincs kihez szólni a nemzeti költőnek ("Kit érdekelne már a dal?") A nemzettel együtt pusztul el költészete is. Ezt fejezi ki az utolsó vsz.-ban a fa és virág metafora. Gyönyörű verset írni a költészet értelmetlenségéről: ez a mű szép paradoxona.

### 3. Kertben (1851)

Arany '49 előtt átélte a nemzeti összetartozás élményét. A nemzet egy családias, szolidáris közösségnek fogta fel. '49 után azonban úgy érezte, hogy ez atomjaira hullott szét. A közöny, az önzés, a részvétlenség határozza meg az emberi kapcsolatokat. Ezt a benyomását általánosítja, emeli filozófiai szintre a versben.
A költemény két részre osztható: 1-4. és 5-7. vsz. A gondolatmenet az egyeditől az általános, a konkrét dologtól az elvont felé halad. Az első négy vsz.-ban a közöny problémája még csak a lírai én életterében jelenik meg, majd ezt általánosítja, egyetemesíti. Az első négy strófában az életkép dominál, az utolsóban a gondolati líra, illetve ezzel összefüggésben az első egységben a látvány, a másodikban a reflexió. A váltást a kezdősor megismétlése jelzi az 5. strófa elején.
Az 1. vsz. hangvétele kezdetben idilli, a szó szoros értelmében vett kertet mutatja be. Ez a lírai én "sziget"-e, védett kisvilágát is jelenti, amelybe betör a külvilág (a szomszéd udvaron felzárkózó képei). Nem csupán a halál ténye jelenik meg negatívumként, hanem a külvilág közönye, részvétlensége is. Szenvedő embereket látunk, de szenvedésükben senki nem osztozik.
Ezek után a vers második része elszakad a látványtól: gondolati általánosítás következik. A hangulatot az irónia határozza meg, pontosabban keserűen önironikus. A lírai én úgy tesz, mintha őt sem érdekelné, hogy mi történik körülötte. A **seb-motívum** több jelentést kap. Egy-egy látomásszerű képsorral támasztja alá a költő. A 6. vsz.-ban a középkori eredetű haláltánc műfaj sajátossága jelenik meg, ami groteszk módon összekapcsolja a halált és a tánc, a mulatozás motívumát. Az utolsó vsz. borzongató képsorában a vers korábbi kulcsmotívumai értelmeződnek át és állnak össze egy filozófikus sugallatú látomássá: kert ~ világ; kertész ~ halál, hernyó, féreg ~ emberlét. Az emberi lét olyan önkényesnek ábrázolja, aki csak rombolja a világot, történelmében nincs haladás, nincs fejlődés. Már nem is "sárkányfog-vetemény" az ember mint Vörösmarty Mihály *Az emberek* című nagy költeményében: nem felemelően iszonyú többé, hanem undorítóan-visszataszítóan az. Versforma: 9 és 8 szótagos jambikus sorok, rímképlet: xaxa xbxb (félrímek).

### 4. Visszatekintés

A vers **létösszegző költemény,** erre a cím és az első sor is utal. A mű paradoxona az, hogy a 35 éves Arany már lényegében befejezettként tekint vissza életére és pályájára. Arra keres választ, hogy tudott-e élni az élet kínálta lehetőségekkel.
A vers önironikus hangnemű elégia. A költő megmosolyogja önmagát és kudarcként ábrázolt életvilágát, kételyeit, passzivitását.
Arany költeménye motívumellentétek sorára épül:
1. vsz.: élet - nem élet
2. vsz.: nevetés - sírás
3. vsz.: rózsát szakasztani - a szirmok lehullása keresni a boldogságot - elkerülni, ha megjelenik
4. vsz.: függetlenség - láncot hordani
5. vsz.: ifjú álmok - üresség, légvár, füstgomoly
6. vsz.: halál - élet
Az ellentétpárok pozitív pólusán lévő képek az élet vágyott örömeit írják le, a negatív pólus képei a valóságot ragadják meg. Az első öt vsz. végig az ellentétpárok által hordozott lényeget sulykolja: a sikertelen élet panaszát. A 6. vsz. a mű hangulati mélypontja. A lírai én számára az értelmetlennek bizonyult létből a halál jelenthet kiutat. Az élet metaforája ebben a strófában a hordozhatatlan teher. Az első két sor utalás a '48-49-es szabadságharcra.
A fordulópontot a De... szóval kezdődő rész jelenti. A lírai én ki tud emelkedni a mélypontról. A ki-vezető utat a kapaszkodót a szerelemben és a szeretetben, azaz a magánszféra vigaszában találja meg.
Az utolsó strófa némileg szervetlenül kapcsolódik a vershez: érezhető a szentimentalizmus képi közhelyeinek hatása. A mű végkicsengése pozitív, amit a történelmi helyzet is magyaráz. A nemzetnek Világos után reményre volt szüksége, a költők, írók pedig kötelességüknek érezték, hogy vigaszt nyújtsanak a csüggedésben.

## IV. Balladái

### 1. Általános jellemzés: a műfaj, Arany forrásai, balladatípusai

Arany a balladaműfaj európai történetének betetőzője és lezárója. Balladákat már 1848 előtt is írt, de ezek kevésbé jelentősek. Balladáinak javát a nagykőrösi, valamint az Őszikék-korszakban írta.
A ballada a középkorban még csak versforma volt, a romantikában vált műfajjá.
**Ballada:** verses kisepikai műfaj, amely mindhárom műnem sajátosságait magában hordozza.
Lírai vonások: gyakran dalszerűen énekelhető, dallamos, lelkiállapotokat fest le.
Drámai vonások: gyakran párbeszédes részek, drámai feszültség, tragikus végkifejlet.
Epikus jelleg: elbeszélő közvetítette története van, de a cselekmény elbeszélése gyakran töredezett, szaggatott, kihagyásos – ez a balladai homály.
→ "Tragédia dalban elbeszélve" (Greguss Ágost)
Arany mintái, forrásai: skót és székely népballadák, Goethe és Schiller műballadái. Balladáit többféleképpen csoportosíthatjuk:
a) Tematikai alapon
- Népi tárgyúak: *Ágnes asszony*, *Tengeri-hántás*, *Vörös Rébék*
- Történelmi tárgyúak: *Szondi két apródja*, *V. László*, *A walesi bárdok*, *Zách Klára*
- Romantikus kísértetballadák: *Hídavatás*, *Bor vitéz*
- Románcos balladák (elmarad a tragikus végkifejlet): *Mátyás anyja*, *Rákócziné*
b) Szerkezetük szerint:
- Egyszólamú, lineáris (vonalszerű) szerkezetű balladák: egy cselekményszál, a cselekmény időrendi sorrendet követ. Pl.: *A walesi bárdok*, *Zách Klára*
- Egyszólamú, körkörös szerkezet: egy cselekményszál, a zárlat a felütés változata. Pl.: *Ágnes asszony*
- Kétszólamú balladák: (két párhuzamos cselekményszál. Pl.: *Szondi két apródja*, *Tengeri hántás*, *V. László*

### 2. A nagykőrösi balladák

#### Fő vonásaik:

- Arany ezekben a műveiben (elsősorban a történelmi témájúakban) vállalja a nemzeti költő szerepét: a leigázott nemzethez való hűség programját fogalmazza meg (*Szondi két apródja*, *A walesi bárdok*, *V. László*)
- Jellemző a lélektani érdeklődés: a lélek mélyrétegeinek világa jelenik meg, gyakori motívum a téboly (*Ágnes asszony*, *A walesi bárdok*, *V. László*)
- Fontos szerepet kap a bűn és bűnhődés problematikája. 

#### a) Ágnes asszony

Ihlető élmény: geszti tanítóskodása alatt látott egy állandóan a patakban mosó asszonyt. A vers népi tárgyú, egyszólamú, körkörös szerkezetű ballada. Szerkezete: 1-4. vsz., 5-19. vsz., 20-26. vsz.

##### I. szerkezeti egység

A költő bemutatja a folyton visszatérő alaphelyzetet. Párbeszédes jeleneteket olvashatunk: a falubeliek megszólítják, kérdezgetik Ágnest, aki mindig kitérő választ ad.

##### II. szerkezeti egység

A hosszú középső rész két helyszínen játszódik: a tömlöcben és a bíróságon. Csak itt, késleltetve derül fény a bűn mibenlétére – ez a balladára jellemző balladai homály. A bűn: Ágnes asszony szeretője megölte a nő férjét, Ágnes pedig a cinkosa volt ebben.
A rész középpontjában a lélektani folyamat áll. A megbomlás fázisai jól elkülöníthetők: rémképek, víziók: rettegés a tébolytól (7. vsz.), majd a téboly lepleződése (9. vsz.). A 16-17. vsz.-ban Ágnes szavaiban már leplezetlenül jelenik meg az elhatalmasodó rögeszme. A téboly állapota már befejezett tény. A bírák észlelik az asszony belátóképességének hiányát. Hazaengedik.

##### III. szerkezeti egység

Visszatér a verskezdő szituáció, módosult változatban. Az első mosás a bűnjel eltüntetésének érdekében folyt, a második már a lélek megtisztulásának vágyát jelképezi. Végig az alapszituáció tölti ki a részt, örökké ismétlődő, kényszeres cselekvéssé válik. A rész tárgya tulajdonképpen az idő múlása. Lépésről-lépésre láthatjuk a múló éveket, évszakokat, napszakokat. Közben Ágnes asszony is megváltozik: megöregedik, közeledik a halálhoz.
Az alaphelyzetet leíró szakasz háromszor jelenik meg, szövege mindig módosul: 1., 20. és 26. strófa. A leplet a lelkiismeret metaforájának tekinthetjük. Az 1. vsz.-ban Ágnes asszony lelkiismeretén ott sötétlik a bűn foltja ("véres leplet"), A 20. vsz.-ban ("tiszta leplet") már levezekelte bűnét az állandó mosással. A 26. strófa már a személyiség teljes széthullását ábrázolja ("rongyos leple foszlányait").

##### A refrén szerepe

A refrén ritmikájában is elkülönül az előtte álló négy sortól, amelyek kettősmű nyolcasok. Az 5. sor azonban anapesztikus lejtésű. Nem tudjuk pontosan, hogy kinek a szólama ez. Több lehetőség is felmerülhet: lehet az elbeszélőé, Ágnes asszonyé, a hallgatóké, a falubeli közösségé. Egyszerre van jelen benne a megdöbbenés és a szánalom, az együttérzés. A könyörgés egyszerre szólhat a bűnösért és az áldozatért, talán mindannyiunkért.

##### A ballada értelmezési lehetőségei

###### Etikai értelmezés: bűn és bűnhődés

Ágnes asszony bűnt követett el, ezért bűnhődnie kell. Arany balladáinak egy része erre a sémára épül. A költő kétféle igazságszolgáltatást állít szembe. Az egyik a külső igazságszolgáltatás, a bíróság, a másik a belső, a lelkiismeret. A versben nem a bíróság, hanem a lelkiismeret hozza meg az ítéletet. Ágnest a lelkiismeret-furdalás kergeti őrületbe. Az a tény, hogy a nő haláláig vezekel, kivételes erkölcsi érzékét bizonyítja. (→ *A walesi bárdok*, *V. László*)

###### Metafizikai értelmezés

Ezt az értelmezést Szörényi László fogalmazta meg. Szerinte a történet két szinten játszódik: evilági és túlvilági szinten. A mű világában közvetve Isten és az ördög is jelen van.
Isten a refrénben jelenik meg, az ördögöt pedig a szerető jelképezi, aki bűnre csábít, majd bevádolja (ismétel a tévútra csalt, becsapott ember). (A sátán szó latin megfelelője, a diabolos jelentése szó szerint: vádoló.) Így a téboly is új jelentést kap. Az őrület Isten büntetése, de ez nyújtja Ágnes számára a megtisztulás esélyét. A ballada végére az asszony valóban megtisztul.
A 15. vsz. metaforái a síró Ágnes asszonyról is ezt a tisztaságot hangsúlyozzák: "Liliomról pergő harmat / Hulló vízgyöngy hattyú tollán."

###### Mitológiai értelmezés

Az ókori görög mitológia tipikus alvilági büntetése az örökké végzett, értelmetlen tevékenység, a sziszifuszi munka. A Danaidák mítosza 50 lányról szól, akik a nászéjszakán megölték férjüket. Büntetésük: az alvilágban egy lyukas hordót kell örökké vízzel töltögetniük. Úgy is tekinthetjük az *Ágnes asszony*t, mint ennek a mítosznak a magyar változatát. Eszerint Ágnes a földön a poklok poklát éli át.

##### Az elbeszélő nézőpontja

Az elbeszélő a részvét, a szánalom, az együttérzés hangján beszél. Akárcsak a bírái, ő sem ítéli el az asszonyt. Nem a bűnöst, hanem a szenvedő embert látja és láttatja. Mélyen átélt keresztény szemlélet tükröződik ebben.

#### b) Szondi két apródja

1552-ben Szondi György 150 vitézével védte Drégely várát. Ali budai pasa több ezer főből álló seregével szemben. Négy napig tudták tartani a várat, hősi halált haltak. A vár elestét Tinódi Lantos Sebestyén is megénekelte.
A vers kétszólamú ballada, időbeli kétszólamúság jellemzi: az apródok szólama a múlthoz kapcsolódik, hiszen az ostrom előzményeit, az ostromot és Szondi halálát éneklik meg (nagyrészt jelen időben). A török követ szólama a mű jelenbeli szituációjához kapcsolódik. Központi szerepű az apródok és a török párbeszéde: drámai jellegű a ballada.
Szerkezet: Az első két versszakban az elbeszélő szól. A 3-4. vsz.-ban Ali küldönccel sürgeti a Szondi által rá bízott apródok érkezését. Az 5. vsz.-tól kezdve az apródok és a küldönc felváltva szólalnak meg: a páratlan strófákban az apródok, a párosakban a török küldönc. A párbeszéd alaptémája az apródok Szondi dicsőítésével és siratásával elutasítják az Ali által felkínált jólétet.
1-2. vsz.: az alapszituáció és a helyszín bemutatása. Drégely vára még romjaiban is a felhőket súrolja, az égre vetül. A tér jelképes jelentést hordoz. A romhoz és a Szondi sírjához a fent képzete kapcsolódik. Ali tábora viszont a völgyben, "alant" van. A fenthez a hűség, az ünnepélyesség, a fennkölt alázatosság, közönségesség társul, amit a zaj, a zsongás hangsúlyoz.
Az 5. vsz.-tól kezdődik az apródok és a szolga dialógusa, pontosabban párhuzamos monológja, hiszen elbeszélnek egymás mellett. Az apródok dalát a török dialóguskísérletei szakítják meg. Az apródok válasza éppen a válasz hiánya.
A két szólamban két különböző stílus és értékrend jelenik meg. A törökök beszédmódját a keleti művészet stílusa jellemzi: körülményes, bőbeszédű, mézesmázos, szóvirágos, édeskés stílus. Ezzel áll szemben az apródok szólamának először puritán egyszerűsége, majd szárnyaló pátosza. A ballada elején a históriás énekekre jellemző tárgyilagossággal beszélnek: 5., 7., 9. vsz. Később, ahogy közelednek Szondi halálához, egyre himnikusabbá, patetikusabbá, hangneművé válik a daluk. Mindvégig jellemző szövegükre az archaizmusok használata.
A két stílus alapján is látható, hogy a két világ között áthidalhatatlan ellentét van. Ez kétféle értékrend szembenállásával párosul. A török értékrendjének középpontjában a kényelem, a jólét, az élvezetek állnak. Az apródok szólama erkölcsi értékeket hordoz, illetve jelenít meg: hűség, bátorság, a mártírhalál vállalása (Szondi részéről). Arany itt a török stílust is megváltozik: leveti a jóindulat álarcát, nyájassága eltűnik, ingerültsége csap át: először burkoltan, majd nyíltan fenyeget. Ezzel párhuzamosan az apródok is felhagynak a múlt folyamán a török stílusa is átok mondásnak Szondi gyilkosára, azaz éppen arra az Alira, aki már visszavonhatatlanul a gazdájuk.
Az utolsó versszak a bibliai átokzsoltárok stílusát idézi.

##### A vers aktuális üzenete Arany korában

A ballada egy bukott szabadságharc után, az önkényuralom korába íródott. A versben megjelenített magatartásformák jelképes értelműek: Szondi és társai 1848/49 mártírjait, az apródok pedig a 1848/49 eszméihez hű maradó túlélőket jelképezik.
A Szondi-féle halált megvető bátorság, az aktív ellenállás útja '49 után már nem járható. Azonban még az átlagember számára is járható utat jelentett az apródok által képviselt magatartás: az eltaposott eszméhez való hűség, az elnyomó hatalommal való együttműködést elutasító tisztesség és becsületesség útja. Ez a magatartás a '49 utáni passzív nemzeti ellenállás eszméjét fejezi ki. Az apródok magatartása egyúttal didaktikus példázat is a költők Arany korabeli feladatáról.

### 3. A kései balladák (az Őszikék-korszak balladái)

#### a) A balladák fő vonásai

Eltűnik a történelmi téma, a nemzeti-hazafias mondanivaló és az erkölcsi tanítás szándéka. Uralkodóvá válik a népi tárgy, növekszik a balladai homály, fontos szerephez jutnak a különféle babonák, hiedelmek. Ebbe a csoportba tartozik: *Tengeri-hántás*, *Vörös Rébék*, *Tetemre-hívás*, *Hídavatás*.

## V. Kései lírája: Őszikék (1877)

### 1. Életrajzi háttér, általános jellemzés

Arany 1877-ben 12 év hallgatás után néhány hét alatt több verset írt, mint az előző húsz évben. Egy nyarat és egy őszt töltött a Margitszigeten, itt születtek ezek a költemények, amelyeket művész a Gyulai Páltól kapott Kapcsos könyvbe írt bele. Nem közlésre szánta a műveket, csak a maga örömére írt.
Az Epilógus kivételével csak halála után jelentek meg.
A kötet címe egyben a versek metaforája is. Őszikék – késő ősszel nyíló, hamar elhervadó virágok. A cím a versek szándékolt egyszerűségét, "igénytelenségét" hangsúlyozza.
A művek mögött álló élethelyzet: Arany ekkorra már megszabadult a terhesnek érzett hivatali kötelességeitől és a nemzeti költő szerepétől, nyugdíjba vonult. Végre átélhette azt a művészi függetlenséget, ami alkotásra ösztönözte.
Az Őszikék lírai költeményeket és 8 kései balladát tartalmaz.

### 2. Epilógus

A vers a nagykőrösi évek önironikus létösszegző elégiáinak folytatása. Akkor az életút közepéről, most a végéről tekint vissza a költő. Ezt emeli ki a cím és az első sor is. (Epilógus ~ végszó, utószó, zárszó)
Az első sor ismétlődése révén a mű három részre tagolható.

#### I. szerkezeti egység: 1-5. vsz.

A rész egységét az országút toposza adja, amely az életút metaforája. Két értékrend áll szembe egymással: a lírai éné és a külvilágé.

| Külvilág                                                                                  | Lírai én                                                                                                          |
| ----------------------------------------------------------------------------------------- | ----------------------------------------------------------------------------------------------------------------- |
| *kevély fogat, fényes tengely*<br>*cifra bak*<br>*hetyke úr, cifra nő*<br>*úri lócsiszár* | *meg se' irigyeltem, nem törődtem*<br>*nem pöröltem, félreálltam*<br>*kis virág*<br>*gyaloglás, útszéli baktatás* |

A külvilág, a társadalom értékrendjének lényege: törtetés a társadalmi és anyagi érvényesülésért. A lírai én ezt kisszerűnek, nevetségesnek láttatja. Szembeszegezi vele saját értékrendjét, amelynek középpontjában a belső függetlenség megőrzése áll. Csak ő veszi észre a valódi értékeket a világban, amiket a versben a kis virág jelképez. Ezt a magatartást a puritánság és a sztoikus nyugalom fogalmakkal lehet jellemezni.

#### II. szerkezeti egység: 6-10. vsz.

A költői pálya összegzése Míg az első részben a lírai én a társadalommal szembeni erkölcsi fölényét fejezte ki, addig a 2. részben az önmagával való művészi elégedetlenség jelenik meg. Pályájára visszatekintve hiányérzet gyötri, amit nem tud ellensúlyozni a külvilág elismerése (érdem ↔ hírnév). Főmondat: az örök kétely "Ugyancsak győri életművednek töredékessége: ...Mily kevés, amit beválték / Félbe'-szerbe' / S hány reményem hagyott cserbe ! ..."

#### III. szerkezeti egység: 11-15. vsz.

A költő a jövő perspektíváit kutatja. Megfogalmazza, hogy mi volt életének legfőbb vágya: a "független nyugalom" ; az alkotásra alkalmas élethelyzet. Ezt most kapta meg a sorstól, de már képtelen bármit is kezdeni ezzel az értékkel. Éppen ezért a rész kulcsszava a 'már késő' kifejezés. A lírai én úgy gondolja, hogy az ő dolga most már nem a boldogság keresése, hanem a halálra való felkészülés. Élethelyzetét érzékletes metaforával ábrázolja az utolsó versszakban:
"Mert hogy' szálljon,
Bár kalitja már kinyitva,
Rab madár is, szegett szárnyon?"
Ritmikája: A strófák kettősmű nyolcasokból állnak, de minden versszak harmadik sora együtemű négyes. Tehát már a ritmusban is ott rejlik a hiány, a töredékesség képzete. Rímképlete: aabb, kivéve az utolsó vsz.-ot, ahol a negyedik sor rímtelen, a strófa pedig ötsorosra bővül.

### 3. Mindvégig

Ars poetica és egyben ún. önmegszólító vers a költő E/2. személyben szól önmagához. E verstípus megjelenései mögött általában a személyiség válsága, belső meghasonlottság áll. Itt a még bizakodó én szólítja meg magában a megkeseredett embert.
A **kulcsmotívum** itt is **a lant,** akárcsak a *Letészem a lantot* c. versben. Ott a költő a költészet értelmetlenségét bizonygatta, itt viszont az alkotásra szólítja fel magát "mindvégig". De ez a költészet hangsúlyozottan nem közösségi, hanem személyes vonatkozású, vigasz a halál árnyékában.
Az 1. vsz. körvonalazza a követendő költői és emberi magatartást. A következő három vsz. ennek az önfelszólításnak az indoklását tartalmazza a sztoikus filozófia jegyében: a bölcs beéri azzal, amije van, nyugodt szívvel fogadja a rosszat és a jót egyaránt.
Az 5-6. vsz.-ban fogalmazódik meg az új költői törekvés. Az 5. vsz. első három sora az Őszikék mottója is lehetne: "S ne hidd, hogy a lantnak/ Ereje megfogyott;/ Csak hangköre más..."
A 7. vsz. a közönséghez való viszonyról szól. Aranyban most már nem kelt hiányérzetet a közönség hiánya (↔ Letészem a lantot), hiszen lírájának megszűnt a közösségi funkciója. Az önkifejezés önmagában is érték.
Arany az 1867 utáni Magyarországot idegen és közönyös világnak látta. Ezzel az idegenséggel szegezi szembe saját belső függetlenségét.