---
title: 1.6. Utak és közlekedési jelzések
tags:
  - Kresz
---

# 1.6. Utak és közlekedési jelzések

Ebben a modulban megismerkedhetsz:
- a közúti közlekedési jelzések hierarchiájával,
- a közlekedési jelzőtáblák fajtáival és jelentésével,
- a tilalmi jelzőtáblák hatályával és
- az útburkolati jelekkel.

## A közúti közlekedés jelzései

A **biztonságos közlekedéshez nélkülözhetetlen,** hogy **megfelelő információkkal rendelkezz** a helyes manőverek kiválasztásához és a döntések meghozatalához. A járművezetés egyik sajátossága - különösen nagy forgalmú, gyorsan, dinamikusan változó környezetben -, hogy **rövid idő alatt kell**
- **az információkat észlelni, értelmezni, és**
- **a megfelelő és biztonságos döntéseket meghozni.**

A különböző forgalmi szituációkban különösen fontos (hiszen útvonalad sok más közlekedő haladási útvonalát keresztezheti), hogy **gyorsan el lehessen dönteni a továbbhaladás sorrendjét,** azaz egyértelmű legyen, hogy kinek van elsőbbsége.

> **A közúti jelzések szerepe, hogy - az általános szabályokon túl - az adott helyre, környezetre vonatkozóan tájékoztatást adjanak, és a követendő viselkedéssel kapcsolatos utasítást és/vagy tiltást közöljenek a járművezetővel.**

**A közúti közlekedés jelzései:**

![[1.6-kozuti_kozlekedes_jelzesei.png]]

1. A forgalomirányító rendőr vagy más arra jogosult személy által adott jelzés
2. A forgalom irányítására szolgáló fényjelző készülékek jelzése
3. A közúti jelzőtáblák
4. Az útburkolati jelek

## A jelzések hierarchiája

Egy forgalmi helyzetben **rengeteg helyről kaphatsz információt,** amelyek alapján **gyorsan és helyesen kell döntened** a biztonságos továbbhaladás érdekében. A **közlekedés szabályai és a közlekedési jelzések** egy adott szituációban egymással akár ellentétesek is lehetnek, pontosabban fogalmazva **felülírhatják egymást.** Ezért fontos, hogy tisztában légy a jelzések közötti **hierarchikus sorrenddel.**

**A jelzések rangsora** (felül a magasabb rendű jelzésekkel):

![[1.6-jelzesek_rangsora.png]]

1. A forgalomirányító személy által adott jelzések
2. A járműforgalom irányítására szolgáló fényjelző készülékek
3. A forgalmat szabályozó közúti jelzőtáblák
4. Az útburkolati jelek
5. A forgalmi szabályok

Első látásra furcsának tűnhet, hogy a **közlekedési jelzések egymásnak ellentmondhatnak.** Körültekintően átgondolva azonban ez logikus. Például egy **jelzőlámpás kereszteződésben** általában a **lámpák** jelzései **szabályozzák a forgalmat.** Azonban ha a jelzőlámpák valamiért **nem működnek,** akkor hasznos lehet, ha az **elsőbbség szabályozását** a kihelyezett **táblák vehetik át.** Ha pedig ugyanebben a kereszteződésben például egy baleset miatt kell - a meg nagyobb torlódás elkerülése érdekében - beavatkozni a forgalom irányításába, akkor a **rendőri irányítás** lehet a legjobb megoldás, ami **felülírhatja** még a **lámpák jelzéseit** is.

![[1.6-jelzesek_rangsora_pelda.png]]

> **A közúti jelzéseket mindig a biztonság érdekében helyezik el, ezért betartásuk elengedhetetlen. Utasításukat vagy tilalmukat kizárólag a hierarchiában magasabb szinten lévő jelzés írhatja felül.**

## Közlekedési jelzőtáblák

A közlekedési jelzések hierarchiájában középen található elemekről, a **jelzőtáblákról és az útburkolati jelekről tanulhatsz** a következőkben. Nagy számuk elsőre ijesztő lehet, de **felismerésüket,** illetve **jelentésük megértését** nagyban **segíti** az **alakjuk,** a **színük,** valamint a rajtuk elhelyezett **abrak.** Ebben a modulban nem fogsz az összes lehetséges jelzőtáblával találkozni, de a tananyagban előrehaladva valamennyi fontos jelzéssel megismerkedsz majd.

> A közlekedési **jelzőtáblákat** az úttest **menetirány szerinti jobb oldalán** helyezik el, de a bal oldalon vagy az úttest felett is megismételhetik őket. Egyes esetekben (pl. megállási tilalom egyirányú úton) kifejezetten vagy csak a jobb, vagy csak a bal oldalra vonatkoznak.
> 
> Ahol a menetirány szerinti jobb oldalon útburkolati jellel jelölt **két vagy több forgalmi sáv** van, a **forgalmi sáv felett elhelyezett jelzőtábla jelzése az alatta lévő forgalmi sávban közlekedő járművekre vonatkozik.**

![[1.6-tabla_jobb.png]]

![[1.6-tabla_felul.png]]

## Útvonaltípust jelző táblák

Ezek a jelzőtáblák a fontosabb **utak típusát, kezdetét és végét mutatják.**

![[1.6-autopalya_tabla.png]]
**"Autópálya" tábla**

![[1.6-autopalya_vege_tabla.png]]
**"Autópálya vége" tábla**

![[1.6-autout_tabla.png]]
**"Autóút" tábla**

![[1.6-autout_vege_tabla.png]]
**"Autóút vége" tábla**

![[1.6-foutvonal_tabla.png]]
**"Főútvonal" tábla**

![[1.6-foutvonal_vege_tabla.png]]
**"Főútvonal vége" tábla**

## Elsőbbséget szabályozó jelzőtáblák

Az elsőbbséget szabályozó jelzőtáblák azt határozzák meg, hogy a **kereszteződésben vagy útszűkületben kinek kell elsőbbséget adnod.**

![[1.6-elsobbsegadas_kotelezo_tabla.png]]
**"Elsőbbségadás kötelező" tábla**

![[1.6-allj_elsobbsegadas_kotelezo_tabla.png]]
**"Állj! Elsőbbségadás kötelező" tábla**

![[1.6-a_szembejovo_forgalom_elsobbsege_tabla.png]]
**"A szembejövő forgalom elsőbbsége" tábla**

![[1.6-elsobbseg_a_szembejovo_forgalommal_szemben_tabla.png]]
**"Elsőbbség a szembejövő forgalommal szemben" tábla**

Előfordulhat, hogy a **kereszteződés előtt jóval korábban felhívják a járművezető figyelmét az elsőbbségadásra.** Ebben az esetben az alábbi táblakombinációkat helyezhetik ki:

![[1.6-elsobbsegadas_kotelezo_tabla_100_meter.png]]
**"Elsőbbségadás kötelező" tábla 100 méter távolságra**

![[1.6-allj_elsobbsegadas_kotelezo_tabla_100_meter.png]]
**"Állj! Elsőbbségadás kötelező" tábla 100 méter távolságra**

## Utasítást adó jelzőtáblák

Az utakon vagy az útkereszteződésekhez érve **gyakran találkozhatsz utasítást adó jelzőtáblákkal** is. Ezek kör alakú táblák, kék alapon fehér színű jelzésekkel.

![[1.6-kotelezo_haladasi_irany_tabla.png]]
**"Kötelező haladási irány" táblák**

![[1.6-korforgalom_tabla1.png]]
**"Körforgalom" tábla**

![[1.6-kotelezo_haladasi_irany_kerekparral_kozlekedoknek_tabla.png]]
**"Kötelező haladási irány kerékpárral közlekedőknek" tábla**

![[1.6-kikerulesi_irany_tablak.png]]
**"Kikerülési irány" táblák**

![[1.6-gyalogut_tabla.png]]
**"Gyalogút" tábla**

![[1.6-gyalogut_vege_tabla.png]]
**"Gyalogút vége" tábla**

## Tilalmat, korlátozást jelző táblák

Ezek a jelzőtáblák kör alakúak, piros színnel, és a **járművek forgalmának tiltását, korlátozását** szabályozzák.

![[1.6-behajtani_tilos_tabla1.png]]
**"Behajtani tilos" tábla**

![[1.6-mindket_iranybol_behajtani_tilos_tabla1.png]]
**"Mindkét irányból behajtani tilos" tábla**

![[1.6-sebessegkorlatozas_tabla1.png]]
**"Sebességkorlátozás" tábla**

![[1.6-jobbra_bekanyarodni_tilos_tabla1.png]]
**"Jobbra bekanyarodni tilos" tábla**

![[1.6-megfordulni_tilos_tabla1.png]]
**"Megfordulni tilos" tábla**

![[1.6-hosszusagkorlatozas_tabla.png]]
**"Hosszúságkorlátozás" tábla**

![[1.6-sulykorlatozas_tabla.png]]
**"Súlykorlátozás" tábla**

![[1.6-tengelyterheles_korlatozas_tabla.png]]
**"Tengelyterhelés-korlátozás" tábla**

![[1.6-gepjarmuvel_mezogazdasagi_vontatoval_es_lassu_jarmuvel_behajtani_tilos_tabla1.png]]
**"Gépjárművel, mezőgazdasági vontatóval és lassú járművel behajtani tilos" tábla**

![[1.6-jarmuszerelvennyel_behajtani_tilos_tabla1.png]]
**"Járműszerelvénnyel behajtani tilos" tábla**

![[1.6-mezogazdasagi_vontatoval_lassu_jarmuvel_kerekparral_es_allati_erovel_vont_jarmuvel_behajtani_tilos_tabla.png]]
**"Mezőgazdasági vontatóval, lassú járművel, kerékpárral és állati
erővel vont járművel behajtani tilos" tábla**

## Megállást vagy várakozást tiltó jelzőtáblák

Ezek a jelzőtáblák a **megállásra és a várakozásra** (parkolásra) **vonatkozó tiltásokat** jelölik.

![[1.6-varakozni_tilos_tabla.png]]
**"Várakozni tilos" tábla**

![[1.6-megallni_tilos_tabla.png]]
**"Megállni tilos" tábla**

![[1.6-az_itt_szabalytalanul_varakozo_jarmuvet_elszallitassal_eltavolithatjak.png]]
**Az itt szabálytalanul várakozó járművet elszállítással eltávolíthatják**

![[1.6-100_meter_tavolsagon_belul_a_kiegeszito_tablan_feltuntetett_idotartamban_tilos_a_varakozas_a_kijelolt_rakodohely_szabadon_hagyasa_erdekeben.png]]
**100 meter távolságon belül, a kiegészítő táblán feltüntetett időtartamban tilos a várakozás a kijelölt rakodóhely szabadon hagyása érdekében**

## Veszélyt jelző táblák

**A veszélyt jelző táblák nem közvetlenül a veszélyes hely kezdeténél, hanem attól a jogszabályban meghatározott távolságban vannak kihelyezve.** Ez lakott területen 50-100 méter, lakott területen kívüli egyéb úton 150-250 méter, autópályán pedig 250-500 méter. Ez a távolság lehetővé teszi, hogy - a megengedett legnagyobb sebességgel haladva is - legyen néhány másodperced arra, hogy a **tényleges veszélyforrást** és annak **helyét azonosítsd,** és **felkészülj a helyzet kezelésére.**

> A veszélyt jelző táblák mindig **talpukon álló, piros szegélyű, egyenlő oldalú háromszögek.**

![[1.6-korforgalom_tabla2.png]]
**"Körforgalom" tábla**

![[1.6-sorompo_nelkuli_vasuti_atjaro_tabla.png]]
**"Sorompó nélküli vasúti átjáró" tábla**

![[1.6-egyenletlen_uttest_tabla_kiegeszito_tablaval.png]]
**"Egyenetlen úttest" tábla kiegészítő táblával** (a kiegészítő tábla azt
jelenti, hogy a kritikus útszakasz 500 méter hosszúságú lesz)

![[1.6-uton_folyo_munkak_tabla.png]]
**"Úton folyó munkák" tábla**

![[1.6-egyenrangu_utak_keresztezodese_tabla.png]]
**"Egyenrangú utak kereszteződése" tábla**

![[1.6-forgalomiranyito_fenyjelzo_keszulek_tabla.png]]
**"Forgalomirányító fényjelző készülék" tábla**

![[1.6-utkeresztezodes_alarendelt_uttal_tabla.png]]
**"Útkereszteződés alárendelt úttal" tábla**

![[1.6-egyeb_veszely_tabla.png]]
**"Egyéb veszély" tábla** (Az úton az eddig ismertetett jelzőtáblákkal
nem jelezhető veszélyforrás van. A veszély fajtáját a jelzőtábla alatt
elhelyezett kiegészítő táblán tüntetik fel.)

## Tájékoztatást adó jelzőtáblák

Ezek a jelzőtáblák az **útra, illetve annak használatára** vonatkozóan adnak tájékoztatást vagy utasítást, az **út melletti vagy úthoz közeli létesítményeket** jelzik, valamint a **tájékozódást** segítik.

![[1.6-egyiranyu_forgalmu_ut_tabla.png]]
**"Egyirányú forgalmú út" tábla**

![[1.6-gyalogos_alul_vagy_feluljaro_tabla.png]]
**"Gyalogos alul- vagy felüljáró" tábla**

![[1.6-autobusz_megallohely_tabla.png]]
**"Autóbusz-megállóhely" tábla**

![[1.6-villamos_megallohely_tabla.png]]
**"Villamos-megállóhely" tábla**

![[1.6-trolibusz_megallohely_tabla.png]]
**"Trolibusz-megállóhely" tábla**

![[1.6-kijelolt_gyalogos_atkelohely_tabla.png]]
**"Kijelölt gyalogos-átkelőhely" tábla**

![[1.6-besorolas_rendjet_jelzo_tabla.png]]
**Besorolás rendjét jelző tábla**

![[1.6-ut_melletti_kerekparut_tabla.png]]
**"Út melletti kerékpárút" tábla**

![[1.6-utirany_elojelzo_tablak_tabla.png]]
**"Útirány-előjelző táblák" tábla**

![[1.6-lakott_terulet_kezdete_tabla.png]]
**"Lakott terület kezdete" tábla**

## Kiegészítő táblák

A kiegészítő táblák a **jelzőtáblák jelentésének, hatályának pontosítására szolgálnak,** és a jelzőtáblák alatt helyezik el őket.

![[1.6-kiegeszito_tabla1.png]]
Ez a kiegészítő tábla veszélyt jelző táblával együtt kihelyezve arra hívja fel a figyelmet, hogy a **veszély** kezdete nem az általános szabály szerinti távolságban, hanem a **feltüntetett távolság megtétele után várható.**

![[1.6-kiegeszito_tabla2.png]]
Ez a kiegészítő tábla veszélyt jelző táblával együtt azt jelzi, hogy a **veszély egy hosszabb útszakaszon áll fenn.** Tilalmat jelző táblával együtt kihelyezve pedig a **tilalom érvényességének hatályát** adja meg a feltüntetett távolsággal.

![[1.6-kiegeszito_tabla3.png]]
Ez a kiegészítő tábla - sebességkorlátozás tábla alatt elhelyezve - arra utal, hogy a **korlátozás csak a megjelölt időjárási körülmények vagy nedves útburkolat esetében** érvényes.

## A tilalmi jelzőtáblák hatálya

A tilalmi jelzőtáblák hatálya
- a **tábla vonalától az első kereszteződésig** (a betorkolló út lehet bal oldalon is) vagy
- a **kiegészítő tábla által meghatározott feltétel teljesüléséig** vagy
- a **hatályukat feloldó tábláig**
  
tart.

![[1.6-mozgo_jarmuvekre_vonatkozo_tilalmak_vege_tabla.png]]
**"Mozgó járművekre vonatkozó tilalmak vége" tábla**

![[1.6-elozni_tilos_tabla.png]]
**"Előzni tilos" tábla**
![[1.6-elozesi_tilalom_vege_tabla.png]]
**"Előzési tilalom vége" tábla**

![[1.6-sebessegkorlatozas_tabla2.png]]
**"Sebességkorlátozás" tábla**
![[1.6-sebessegkorlatozas_vege_tabla.png]]
**"Sebességkorlátozás vége" tábla**

![[1.6-legkisebb_kovetesi_tavolsag_tabla.png]]
**"Legkisebb követési távolság" tábla**

![[1.6-megfordulni_tilos_tabla2.png]]
**"Megfordulni tilos" tábla**

---

Ha egy behajtási tilalmat jelző tábla alatt **"Kivéve célforgalom" kiegészítő tábla** van, akkor a **tilalom nem vonatkozik** azokra a járművekre, amelyeknek az **úti célja a táblával megjelölt úton vagy övezetben** (zónában) **van.** Ha a "Mindkét irányból behajtani tilos" jelzőtábla alatt a "Kivéve engedéllyel", a "Kivéve taxi" vagy valamilyen tömegközlekedési vállalat kiegészítő tábla van, akkor az útra engedéllyel rendelkező vagy a kiegészítő táblán feltüntetett járművel, valamint kerékpárral és állati erővel vont járművel szabad behajtani.

![[1.6-kiveve_celforgalom.png]]

![[1.6-kiveve_engedellyel.png]]

![[1.6-kiveve_taxi.png]]

---

Ha a következő tilalmi jelzőtáblák alatti **kiegészítő táblán autóbuszt és/vagy kerékpárt mutató ábra van,** akkor a jelzőtáblával jelzett **tilalom a menetrend szerint közlekedő autóbuszra és/vagy a kerékpárokra nem vonatkozik.**

A tilalom **minden más járművel** közlekedőre **érvényes** marad.

![[1.6-mindket_iranybol_behajtani_tilos_tabla2.png]] ![[1.6-behajtani_tilos_tabla2.png]]
![[1.6-jobbra_bekanyarodni_tilos_tabla2.png]] ![[1.6-balra_bekanyarodni_tilos_tabla.png]]

![[1.6-kiveve_kerekpar.png]] ![[1.6-kiveve_autobusz.png]] ![[1.6-kiveve_autobusz_es_kerekpar.png]]

Az itt látható tilalmi jelzőtáblák **hatálya munkavégzésük ideje alatt nem vonatkozik**
- a **köztisztasági** vagy **közegészségügyi feladatot ellátó,** valamint
- a **postaszolgálatot teljesítő**
  
járművekre.

**Munkájuk befejeztével** a tilalom érvénybe lép: **az utat el kell hagyniuk.**

![[1.6-munkavegzesuk_ideje_alatt_nem_vonatkozo_tablak.png]]

---

Ha a vasúti átjáró előtt az ábra szerinti veszélyt jelző táblákkal együtt a **"Sebességkorlátozás" jelzőtáblát is elhelyezik,** akkor annak hatálya a **vasúti átjáró kezdetéig tart.**

![[1.6-sorompo_nelkuli_vasuti_atjaro_tabla_sebessegkorlatozassal.png]]
**"Sorompó nélküli vasúti átjáró" tábla sebességkorlátozással**

![[1.6-fenysorompoval_biztositott_vasuti_atjaro_tabla_sebessegkorlatozassal.png]]
**"Fénysorompóval biztosított vasúti átjáró" tábla sebességkorlátozással**

![[1.6-sorompoval_biztositott_vasuti_atjaro_tabla_sebessegkorlatozassal.png]]
**"Sorompóval biztosított vasúti átjáró" tábla sebességkorlátozással**

![[1.6-egyeb_veszely_a_vasuti_jarmu_athaladasat_jelzoor_biztositja_tabla_sebessegkorlatozassal.png]]
**"Egyéb veszély, a vasúti jármű áthaladását jelzőőr biztosítja" tábla
sebességkorlátozással**

Az alábbi jelzőtábláknál a **tilalom ellenére is behajthat** (legfeljebb 20 km/h sebességgel közlekedve)
- mozgáskorlátozott személy vagy az őt szállító jármű vezetője, valamint
- betegszállító gépjármű.

![[1.6-mindket_iranybol_behajtani_tilos_tabla3.png]] ![[1.6-motorkerekparral_behajtani_tilos_tabla.png]] ![[1.6-gepjarmuvel_mezogazdasagi_vontatoval_es_lassu_jarmuvel_behajtani_tilos_tabla2.png]]
![[1.6-jarmuszerelvennyel_behajtani_tilos_tabla2.png]] ![[1.6-segedmotoros_kerekparral_behajtani_tilos.png]]

## Az úttest szélét jelző vonal

A táblák mellett vagy azoktól függetlenül is találkozhatsz **útburkolati jelekkel,** köznyelvi nevükön felfestésekkel.

Ezek lehetnek az úton
- **hosszában végigfutók** (úttesten, szegélyen),
- **keresztben elhelyezettek** vagy
- bizonyos **területeket megjelölők.**

Az útburkolati jelek **fontos irányítást és tájékoztatást nyújtanak** a közlekedők számára.

> **Az útburkolati jelek** - a táblákhoz hasonlóan - **jelenthetnek utasítást vagy tilalmat, és figyelmeztethetnek veszélyes helyekre, amennyiben láthatók, tehát hó, szennyeződés vagy a kopottság nem teszi észlelhetetlenné őket.**

**Az úttest szélét jelző vonal**

![[1.6-az_uttest_szelet_jelzo_vonal1.png]]

**Az úttest szélét jelző vonal az útkereszteződésekben szaggatott, minden mas esetben folytonos vonal.** Segíti a vezetőt a helyes iránytartásban is.

![[1.6-az_uttest_szelet_jelzo_vonal2.png]]

**Autópályán és autóúton ilyen vonal választja el a leállósávot az úttesttől.** Felülete lehet bordázott, hogy ha ráhajtanak, zörgő-búgó hangot adjon, es ezzel segítse az elalvásos balesetek megelőzését. **Ezt a vonalat** - a záróvonallal ellentétben - **nem minden esetben tilos átlépni.**

## Terelővonal

A terelővonal többféle feladatot láthat el. **Jelezheti a felezővonalat az úttesten, elválaszthat forgalmi sávokat, de ilyen vonal választhatja el a villamospályát is a forgalmi sávtól.**

![[1.6-terelovonal1.png]]

A **terelővonalat átlépheted** a gépjárművel (például, ha forgalmi sávot változtatsz) - ilyenkor **kötelező az irányjelzés és a másik sávban haladóknak elsőbbséget kell adnod.**

![[1.6-terelovonal2.png]]

A terelővonal szakaszai közötti **távolság csökkenése** azt jelzi, hogy **rövidesen záróvonal következik.**

> **A terelővonalon tilos folyamatosan haladni!**
> 
> ![[1.6-terelovonal3.png]]

## Záróvonal

A záróvonal jelölheti az úttest felezővonalát, továbbá elválaszthatja a
forgalmi sávokat egymástól vagy a nyílt villamospályától.

![[1.6-zarovonal1.png]]

> **Járművel sem érinteni, sem keresztezni nem szabad a záróvonalat!**
> 
> ![[1.6-zarovonal2.png]]

A KRESZ ugyan nem ír róla, de az életszerűség miatt, kivételes
esetekben, kényszerítő ok esetén - például ha egy műszaki hibás
járművet nem lehet más módon kikerülni - kellő figyelemmel a
záróvonal átléphető.

A záróvonalat **optikai megerősítés céljából néha duplán festik fel:**
ekkor két fehér vonalat láthatsz szorosan egymás mellett.

![[1.6-zarovonal3.png]]

Ez **nem jelent eltérést a záróvonal szabályaitól.**

### Záróvonal terelővonal felőli átlépése

> Ha a záróvonal mellé az egyik oldalon terelővonalat festenek fel, akkor a **záróvonal a terelővonal felőli irányból átléphető.**

Ennek két célja lehet:
- útkereszteződésben a **bekanyarodás engedélyezése,**
- ha az út vonalvezetése lehetővé teszi, akkor az **egyik irányból az előzés engedélyezése,** míg a **másik irányból a tiltása biztosított** marad.

![[1.6-zarovonal_atlepese1.png]]

![[1.6-zarovonal_atlepese2.png]]

### Autóbusz-forgalmi sáv

Az autóbusz-forgalmi sávot általában záróvonallal választják el az azonos irányú forgalmi sávoktól.

Átléphető záróvonallá módosul, **ahol a keresztezése vagy a ráhajtás engedélyezett:** ezt a **záróvonal mellé felfestett szaggatott vonal jelzi.**

**Egyéb járműveknek** - bekanyarodásra való felkészülés céljából - **csak ilyen útburkolati jelen keresztül szabad ráhajtaniuk** az autóbusz-forgalmi sávra.

![[1.6-autobusz_forgalmi_sav1.png]]

## A megállás helyét jelző vonal

A **keresztirányú szaggatott vagy folytonos vonal azt a helyet jelzi, ahol meg kell állnod** a járművel az alábbi esetekben:
- **"Elsőbbségadás kötelező" táblához érkezve,** ha az elsőbbség megadása szükségessé teszi a megállást,
- **nem biztosított vasúti átjáróhoz érkezve,** ha a vasúti jármű áthaladásának biztosítása indokolja a megállást,
- ha **fényjelző készülék** vagy **vasúti átjárót biztosító jelzőberendezés** jelzése szükségessé teszi a megállást,
- **"ÁLLJ! Elsőbbségadás kötelező" táblához érkezve** minden esetben.

![[1.6-megallas_helyet_jelzo_vonal1.png]]

![[1.6-megallas_helyet_jelzo_vonal2.png]]

![[1.6-megallas_helyet_jelzo_vonal3.png]]

## Forgalomtól elzárt terület, veszélyes hely, megállóhely

### Járműforgalom elől elzárt terület

Ezt a területet sem érinteni, sem áthaladni rajta nem szabad.

![[1.6-jarmuforgalom_elol_elzart_terulet1.png]]

### Veszélyes helyre figyelmeztető vonal

Ezzel a vonallal együtt útburkolati jel jelezheti a veszély jellegét is.

![[1.6-veszelyes_helyre_figyelmezteto_vonal.png]]

### Különösen veszélyes hely

Különösen veszélyes helyekre **szaggatott vonallal körülhatárolt, sárga színű útburkolati jel** hívhatja fel a járművezetők figyelmét. Az ilyen területre **ne hajts be, ha** a forgalmi helyzet miatt azt lathatóan **nem tudod közvetlenül, megállás nélkül elhagyni.**

![[1.6-kulonosen_veszelyes_hely1.png]]

![[1.6-kulonosen_veszelyes_hely2.png]]

### Veszélyes hely előjelzésére szolgáló vonalak

A **keresztirányú, egymást követő sárga színű vonalak** előjelezhetnek
- veszélyes helyet,
- sebességkorlátozást vagy
- megállási kötelezettséget.

![[1.6-veszelyes_hely_elojelzesere_szolgalo_vonalak1.png]]

### Megállóhely

A **menetrend szerint** közlekedő **közösségi közlekedési járművek** megállóhelyeit **külön burkolati jellel** is kiemelhetik. Ezen a burkolati jelen **áthaladhatsz, de nem állhatsz meg.**

![[1.6-megallohely1.png]]

## Nyilak

### Előjelző nyilak

Az előjelző nyilak azt mutatják, hogy **milyen irányba szabad továbbhaladni** abból a forgalmi sávból, amelybe a nyíl fel van festve.

![[1.6-elojelzo_nyilak1.png]]

![[1.6-elojelzo_nyilak2.png]]

### Terelőnyíl

A terelőnyíl azt mutatja, hogy az adott forgalmi sávot - a sávváltoztatásra vonatkozó szabályok megtartásával - **el kell hagyni a jelzett irányban.**

![[1.6-terelonyil.png]]

## Az útburkolati jelek színei

### Általában fehér színűek

![[1.6-uttest_szelet_jelzo_vonal.png]]
**Úttest szélét jelző vonal**

![[1.6-terelovonal4.png]]
**Terelővonal**

![[1.6-zarovonal4.png]]
**Záróvonal**

![[1.6-elojelzo_nyil.png]]
**Előjelző nyíl**

![[1.6-kijelolt_gyalogos_atkelohely.png]]
**Kijelölt gyalogos-átkelőhely**

![[1.6-megallas_helyet_jelzo_vonal4.png]]
**Megállás helyét jelző vonal**

![[1.6-kotelezo_megallas_helyet_jelzo_vonal.png]]
**Kötelező megállás helyét jelző vonal**

![[1.6-autobusz_forgalmi_sav2.png]]
**Autóbusz-forgalmi sáv**

![[1.6-jarmuforgalom_elol_elzart_terulet2.png]]
**Járműforgalom elől elzárt terület**

![[1.6-varakozohely1.png]]
![[1.6-varakozohely2.png]]
**Várakozóhely**

![[1.6-nyitott_kerekparsav1.png]]
![[1.6-nyitott_kerekparsav2.png]]
**Nyitott kerékpársáv**

### Általában sárga színűek

![[1.6-veszelyes_hely_elojelzesere_szolgalo_vonalak2.png]]
**Veszélyes hely előjelzésére szolgáló vonalak**

![[1.6-kulonosen_veszelyes_hely3.png]]
**Különösen veszélyes hely**

![[1.6-megallasi_tilalmat_jelzo_vonal1.png]]
![[1.6-megallasi_tilalmat_jelzo_vonal2.png]]
**Megállási tilalmat jelző vonal**

![[1.6-varakozasi_tilalmat_jelzo_vonal1.png]]
![[1.6-varakozasi_tilalmat_jelzo_vonal2.png]]
**Várakozási tilalmat jelző vonal**

![[1.6-megallohely2.png]]
![[1.6-megallohely3.png]]
**Megállóhely**

![[1.6-kerekparosok_kozlekedesere_kijelolt_uttest1.png]]
![[1.6-kerekparosok_kozlekedesere_kijelolt_uttest2.png]]
**Kerékpárosok közlekedésére kijelölt úttest**

![[1.6-kerekparsav1.png]]
![[1.6-kerekparsav2.png]]
**Kerékpársáv**

![[1.6-kerekparos_nyom1.png]]
![[1.6-kerekparos_nyom2.png]]
**Kerékpáros nyom**

Az úttesten, burkolati jellel kijelölt kerékpáros nyom jelzi a kerékpárosok részére az úttesten történő haladásra ajánlott útfelületet. Az így megjelölt úttesten fokozottan számolni kell kerékpárosok közlekedésével.

![[1.6-forgalmi_rend_megvaltozik_jelzes1.png]]

A korábban felsoroltakon kívül sárga színű útburkolati jeleket alkalmaznak akkor is, ha az **úttest részleges vagy teljes lezárása miatt a forgalmi rend megváltozik.**

![[1.6-forgalmi_rend_megvaltozik_jelzes2.png]]

Az ideiglenes sárga útburkolati jelek kiegészíthetők vagy helyettesíthetők **függőleges jelzőfelülettel és fényvisszaverő prizmával ellátott, illetve fényt kibocsátó burkolati jelzőtestekkel.**

Az ilyen ideiglenesen kialakított forgalmi rend eseten, **ha a fehér és a sárga burkolati jelek is látszódnak, mindig** a megváltozott forgalmi rendnek megfelelő, azaz a **sárga burkolati jel a mérvadó.**

## Összefoglalás

### A közúti közlekedés jelzései

- A közúti jelzések szerepe
- A jelzések fajtái
- A jelzések hierarchiája (rangsora)

### Közlekedési jelzőtáblák

- Útvonaltípust jelző táblák
- Elsőbbséget szabályozó jelzőtáblák
- Utasítást adó jelzőtáblák
- Tilalmat, korlátozást jelző táblák
- Megállást vagy várakozást tiltó jelzőtáblák
- Veszélyt jelző táblák
- Tájékoztatást adó jelzőtáblák
- Kiegészítő táblák

### Útburkolati jelek

- Az úttest szélét jelző vonal
- Terelővonal
- Záróvonal
- A megállás helyét jelző vonal
- Forgalomtól elzárt terület, veszélyes hely
- Előjelző nyilak, terelőnyíl
- Az útburkolati jelek színei